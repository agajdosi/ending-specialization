<html>

<p style="font-size:20px" id="paragraph-1">
Kapitalizm czyni z nas trybiki w maszynie.
W zamian za naszą pracę dostajemy szansę by naoliwić ją na nowo i osiągnąć więcej;
nasze stawki godzinne wkręcają nas w złowieszczy cykl narastającej konsumpcji.
Jesteśmy specjalnymi trybikami do specjalnych celów – dział personelu grzecznie nas informuje, że nie pasujemy nigdzie indziej.
Motywują nas cukrem, którym słodzimy darmowe kawy podczas przerwy w pracy, a biją kijem ocen pracowniczych.
</p>

<p style="font-size:24px" id="paragraph-2">
Niezależnie od tego, czy pracujemy na własny rachunek czy dla kogoś innego, jesteśmy zależni od naszych specjalizacji.
To dlatego ogarnia nas niepokój na samą myśl o wystąpieniu z tej maszynerii, chyba że opuszczamy ją już na zawsze, w drodze na złomowisko.
Nie chcemy protestować przeciw głębokiej wiedzy, zrozumieniu lub ekspertyzie,
ale przeciw nadspecjalizacji, dzięki której ujarzmiają nas nasi ciemięzcy, uzależniając nas od siebie zarówno emocjonalnie jak i ekonomicznie.
</p>

<p style="font-size:28px" id="paragraph-3">
Chcemy wyzwolić się poprzez poszerzenie naszych kompetencji oraz ich radosne urozmaicenie.
Chcemy wyzwolić się poprzez ponowne rozpalenie naszej wyobraźni i akceptację różnorodności.
Chcemy wyzwolić się poprzez wzajemną troskę.
</p>

<p style="font-size:32px" id="paragraph-4">
Śmierć samodoskonaleniu i re-kwalifikacji!
Chcemy być wolni od żelaznych klatek dyscyplin,
w ramach których, pod pozorem doskonałości, grozi nam hipertrofia, a poza którymi jesteśmy nieudolni.
Droga od kapitalizmu do społeczeństwa wolnego od przyrostu prowadzi poprzez terminację nadspecjalizacji!
</p>

Translation: Bogna M. Konior

</html>
